Jam ante sexennium fere, quum de Ulpiani Fragmen-
tis, quae simpliciter appellari solent, Vratislaviae edidi
dissertationem criticam, in fonte eorum explorando maxime
versantem, id mihi propositum erat, ut plura alia, quae
‚ de Fragmentis illis monenda haberem, peculiari expone-
rem libello. Quem tum quidem sperabam non ita multo
post in lucem esse proditurum. Sed ea spes me fefellit,
quum alia intercesserint negotia, quae me occupatum tene-
rent. Nec tamen ab ipso proposito recessi, ad quod exse-
quendum exoptata jam accidit, quae mihi commentationis
scribendae officium injungit, opportunitas. Itaque in ani-
mo nunc mihi est, Ulpiani Fragmenta, certe ex parte,
critico studio perlustrare. Jam cum duplex sit ratio cri-
tica, qua singula horum Fragmentorum , quorum unus
tantum >superest codex manuscriptus , nunc VaticanuS,
capita tractari possint, altera, quae in mendis codi-
cis corrigendis lacunisve explendis, altera, quae in
ejus lectionibus a temeraria quorundam vexatione vindi-
candis cernitur, ego quidem, quae ad lectiones codicis
compluribus in locis defendendas spectant , in aliud tempus
reservans, in hac commentatione illam tantum, quae in
emendandis vitiis codicis lacunisque supplendis posita est,
rationem sequar, ita videlicet, ut praetermissis iis, quae
doctorum hominum opera, in quibus Jac. cujacium

atque G u st. H u g o ne m prae ceteris Δ laudandos censeo,
l

 

